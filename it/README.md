###**Questa guida è ancora in fase di sviluppo.* 

Guida di costruttori Ethereum. Qui potete trovare i documenti di Ethereum tradotti in Italiano
=======

## L'esperimento continua ...

Quando e' iniziato quel grande esperimento che prende il nome di *Bitcoin*, il mago anonimo che l'ha sviluppato ha voluto testare due parametri:

* **un database decentralizzato basato sulla fiducia, in grado di godere della sicurezza imposta dalla inesorabile austerita' della crittografia;**

* **un sistema di transazioni robusto in grado di inviare valore in tutto il mondo, senza intermediari.**

Eppure gli ultimi cinque anni anni hanno dolorosamente mostrato che mancava una terza caratteristica: ***un linguaggio di scripting  Turing-completo sufficientemente potente***. Fino ad ora, la maggior parte delle innovazioni come il dominio e l'identità di registrazione, le valute emesse direttamente dagli utenti, la smart property, gli smart contracts, e lo scambio decentralizzato sono state altamente frammentate, e la realizzazione di ciascuna di queste tecnologie ha richiesto la creazione di un intero meta-protocollo  o addirittura di una blockchain specializzata. Teoricamente, però, ognuna di queste innovazioni e centinaia di altre possono potenzialmente essere rese infinitamente volte più facili da implementare, e più facili da accrescere, se solo ci fosse un livello fondamentale più forte con un potente linguaggio di scripting sul quale tutti questi protocolli possano basarsi. Noi stiamo cercando di soddisfare questo bisogno.

Ethereum è un sistema di scripting dei contratti modulare, stateful, Turing-completo sposato con un blockchain e sviluppato secondo una filosofia di semplicità, accessibilità universale e generalizzazione. Il nostro obiettivo è quello di fornire una piattaforma per applicazioni decentralizzate - un androide del mondo delle criptovalute, dove tutti gli sforzi possano condividere un insieme comune di API, interazioni basate sulla fiducia e senza compromessi.

## ... Insieme

Lungo il corso dello scorso anno un discreto numero di sviluppatori e ricercatori hanno lavorato per Ethereum oppure hanno lavorato su idee come volontari ed e' capitato loro di interagire spesso con la comunità Ethereum. Questo gruppo di persone si e' quindi fuso in un gruppo dedicato a realizzare la visione tracciata da Vitalik Buterin nel suo Libro Bianco.

Chiediamo alla comunità di unirsi a noi come volontari, sviluppatori, investitori e portavoce per contribuire allo sviluppo di un paradigma fondamentalmente diverso per Internet e per le relazioni che questo rende possibili.
